<main id="main" class="main">
   <div class="col-lg-12">
      <div class="card">
         <div class="card-body">
            <h5 class="card-title">โอกาสมะพร้าวน้ำหอมของไทยในตลาดโลก</h5>
            <p class="card-text">ประเทศไทย มีพื้นที่ปลูกมะพร้าวน้ำหอม 265,518 ไร่ จากข้อมูลปี 2565 จังหวัดที่มีพื้นที่ปลูกมากที่สุด 5 อันดับแรก ได้แก่ จังหวัดราชบุรี (33.81% ) สมุทรสาคร (16.91% ) นครปฐม (6.51% ) ฉะเชิงเทรา (4.76% ) และสมุทรสงคราม (4.17% ) มีผลผลิตรวมทั้งประเทศ 642,711 ตัน โดยจังหวัดราชบุรี มีผลผลิตมากที่สุด คิดเป็น 49.2% ของผลผลิตมะพร้าวน้ำหอมทั้งประเทศ รองลงมา คือ จังหวัดสมุทรสาคร (12.8%) สงขลา (6.2%) สมุทรสงคราม (5.4%) และฉะเชิงเทรา (4.7%)</p>
            <p class="card-text">ความต้องการมะพร้าวน้ำหอม ในปัจจุบันยังมีอยู่ในระดับสูง ทั้งจากการที่ธุรกิจการท่องเที่ยวของไทยที่เติบโตขึ้นในช่วงหลายปีก่อนหน้า ประกอบกับการขยายตัวของอุตสาหกรรมแปรรูปอาหาร และจากความนิยมเครื่องดื่มที่ทำจากมะพร้าวน้ำหอมที่เพิ่มสูงขึ้น จากข้อมูล ปี 2565 ไทยมีการส่งออกมะพร้าวน้ำหอมปริมาณ 416,808 ตัน มูลค่า 9,551.64 ล้านบาท เพิ่มขึ้น 41.7% โดยไทยส่งออกไปประเทศจีนมากที่สุด ปริมาณ 376,548 ตัน มูลค่า 8,314.16 ล้านบาท เพิ่มขึ้น 49.3 จากปีก่อน โดย 3 ประเทศที่ถือเป็นตลาดส่งออกมะพร้าวน้ำหอมของไทย คือ ประเทศจีน มีสัดส่วนสูงถึง 87 % รองลงมา ได้แก่ ประเทศสหรัฐอเมริกา 4.7% และฮ่องกง 2.1%</p>
            <p class="card-text">การนำเข้า มะพร้าวน้ำหอมของจีนมีปริมาณเพิ่มขึ้นต่อเนื่อง เพื่อนำไปใช้ในอุตสาหกรรมเครื่องดื่ม เช่น นมมะพร้าว กาแฟมะพร้าว นมกะทิ น้ำมะพร้าวพร้อมดื่มบรรจุขวด/กล่อง รวมถึงน้ำมะพร้าวสด (แบบเป็นลูก) ที่ได้รับความนิยมสูงจากผู้บริโภคยุคใหม่ที่รักสุขภาพ นับเป็นผลไม้ดาวรุ่งของไทยที่ได้รับการตอบรับจากผู้บริโภคจีนเป็นอย่างดี จีนจึงเป็นตลาดมะพร้าวที่มีโอกาสสำหรับผู้ประกอบการไทยในการขยายการส่งออก เนื่องจากจีนยังมีความต้องการบริโภคมะพร้าวจำนวนมากถึง 2,600 ล้านลูกต่อปี ขณะที่มณฑล ไห่หนานแหล่งผลิตที่สำคัญของจีนสามารถผลิตได้เพียง 10% ซึ่งไม่เพียงพอต่อความต้องการของผู้บริโภค ทำให้จีนต้องพึ่งพาการนำเข้ามะพร้าวจากต่างประเทศ จึงทำให้ประเทศไทยมีส่วนแบ่งทางการตลาดสูงในการส่งออกมะพร้าวในรูปของมะพร้าวผลปอกเปลือก (มะพร้าวควั่น และมะพร้าวเจีย) และผลสดโดยไม่มีการปอกเปลือก และเป็นวัตถุดิบในการแปรรูปน้ำมะพร้าว ตลาดอื่นๆ ที่มีศักยภาพและโอกาสในการส่งออกมะพร้าวน้ำหอมของไทย เมื่อพิจารณาจากข้อมูลการส่งออก ปี 2565 จะเห็นได้ว่า มูลค่าการส่งออกมะพร้าวน้ำหอมขยายตัวเพิ่มขึ้นมาก ได้แก่ มาเลเซีย (572.2%) สหราชอาณาจักร (344.1%) ญี่ปุ่น (99.5%) และใต้หวัน (55.1% ) อย่างไรก็ตาม ไทยต้องรักษาตลาดเดิม และเจาะตลาดใหม่ๆที่มีโอกาสควบคู่กันไป</p>
            <p class="card-text">มะพร้าวน้ำหอมไทย เป็นเอกลักษณ์เฉพาะถิ่น เป็นที่นิยมของชาวต่างชาติ มีศักยภาพและโอกาสที่จะขยายการส่งออกไปยังตลาดโลก ดังนั้น ควรมีการควบคุมการผลิต รักษาคุณภาพมาตรฐาน ความปลอดภัยของผลผลิต สามารถตรวจสอบย้อนกลับ ตรงตามมาตรฐานของประเทศคู่ค้า เช่น GAP มาตรฐานสินค้าเกษตรอินทรีย์ระบบ QR Code ตลอดจนการใช้แนวคิดเศรษฐกิจ BCG เพื่อตอบสนองต่อการเปลี่ยนแปลงการค้ายุคใหม่ในบริบทโลกยุคใหม่ ที่ผู้บริโภคที่ให้ความสำคัญกับการดูแลสุขภาพและใส่ใจสิ่งแวดล้อม รวมทั้งต้องมีการประชาสัมพันธ์มะพร้าวน้ำหอมไทยให้เป็นที่รู้จักทั่วโลก ผ่านช่องทางต่างๆ อาทิ สื่อโซเชียลมีเดียที่อยู่ในกระแสนิยม ตลอดจนจัดกิจกรรมการส่งเสริมการขายในตลาดต่างประเทศ และเพิ่มช่องทางการจัดจำหน่ายบนแพลตฟอร์มออนไลน์ในต่างประเทศ เพื่อรักษาตลาดเดิมและขยายไปยังตลาดใหม่ๆที่มีศักยภาพสูง</p>
            <h5 class="card-title">ประวัติ และความสำคัญของมะพร้าวน้ำหอม</h5>
            <p class="card-text">มะพร้าวน้ำหอม กลายพันธุ์มาจากมะพร้าวในกลุ่มหมูสีเขียวซึ่งมีถิ่นกำเนิดบริเวณลุ่มน้ำนครชัยศรี จังหวัดนครปฐม เกษตรกรได้คัดเลือกและนำไปปลูกในหลายพื้นที่ มะพร้าวน้ำหอมเป็นผลไม้ที่ได้รับความนิยมทั้งชาวไทยและต่างประเทศ</p>
            <p class="card-text">จุดเด่น ด้วยรสชาติหวาน และมีกลิ่นหอมเป็นเอกลักษณ์ ทำให้ประเทศไทยเป็นแหล่งผลิตมะพร้าวสำหรับบริโภคผลสด และแปรรูปเป็นน้ำมะพร้าวพร้อมดื่มได้ดีกว่ามะพร้าวจากประเทศอื่น</p>
            <p class="card-text">พื้นที่ปลูกที่สำคัญ ได้แก่ จังหวัดสมุทรสงคราม สมุทรสาคร ราชบุรี และนครปฐม เป็นแหล่งผลิตมะพร้าวน้ำหอมที่สำคัญของไทย และจัดได้ว่าเป็นแหล่งปลูกมะพร้าวที่ให้รสชาติของมะพร้าวน้ำหอมหวานอร่อยกว่าที่อื่นๆ เขตนี้เกษตรกรยึดอาชีพปลูกมะพร้าวน้ำหอมกันมานานกว่า 20 ปี มีล้งมะพร้าวน้ำหอมกระจายอยู่ทั่วไปเพื่อรองรับผลผลิตสำหรับป้อนตลาดทั้งในและต่างประเทศ เกษตรกรผู้ปลูกมะพร้าวน้ำหอมสามารถจำหน่ายมะพร้าวน้ำหอมได้หลากหลายรูปแบบด้วยกัน เช่น น้ำมะพร้าวแช่เย็น มะพร้าวทั้งผลปอกตัดแต่ง มะพร้าวเผา และวุ้นในลูกมะพร้าว เป็นต้น นอกจากนี้มะพร้าวน้ำหอมในเขตดังกล่าวยังเป็นสินค้าสิ่งบ่งชี้ทางภูมิศาสตร์ (Geographical Indication; GI) กล่าวคือ เป็นสินค้าหรือผลิตภัณฑ์ที่ได้รับความคุ้มครองด้านทรัพย์สินทางปัญญาประเภทหนึ่ง เนื่องจากมีการปลูกมายาวนานและมีลักษณะเด่นเฉพาะในแต่ละพื้นที่ปลูก</p>
            <h5 class="card-title">ลักษณะทางพฤกษศาสตร์</h5>
            <p class="card-text">ราก (root) ปริมาณรากของมะพร้าวขึ้นกับความอุดมสมบูรณ์ของดิน และต้นมะพร้าว มีการผลิตรากจากส่วนสะโพกของโคนต้นมะพร้าวตลอดอายุของมะพร้าว ทั่วไปรากมีปริมาณ 1,500–7,000 ราก เส้นผ่าศูนย์กลาง 5–10 มิลลิเมตร มีความหนาเท่าๆกันจากโคนต้นมะพร้าวถึงปลายรากรากของมะพร้าว ไม่มี cambium คล้ายคลึงกับลำต้นในมะพร้าวไม่มีรากขน (root hair) รากส่วนใหญ่อยู่บริเวณผิวหน้าดินกระจายรอบๆโคนต้นรัศมีประมาณ 2 เมตร ในมะพร้าวอายุประมาณ 15 ปี ปริมาณราก 75 - 80% จะหนาแน่นในความลึกจากหน้าดิน 20 – 100 เซนติเมตร มีเพียงประมาณ 5% ที่อยู่ลึกกว่า 100 เซนติเมตร ในกรณีที่เป็นดินทรายความยาวของรากมะพร้าวอาจยาวถึง 20 เมตรศูนย์กลางของรากมะพร้าวห่อหุ้มด้วยแผ่นเยื่อบางๆ และรากฝอย ที่มีหน้าที่ช่วยในการหายใจหรือแลกเปลี่ยนก๊าซ(respiratory exchange)ส่วนที่ใช้สำหรับดูดซับธาตุอาหาร คือบริเวณหลังปลายหมวกราก (root cap)ที่มีชั้นของผิวราก (epidermis) เพียงชั้นเดียวหลังจากส่วนนี้ผิวรากจะค่อยๆหนาขึ้น ตามอายุรากที่มากขึ้น (ภาพที่ 1)</p>
            <img src="assets/img/pic1.jpg" class="card-img-bottom" alt="...">
            <p class="card-text text-center">ภาพที่ 1 ลักษณะรากมะพร้าว</p>
            <p class="card-text">สะโพก (bole) เป็นส่วนที่อยู่ล่างสุดของลำต้นมีรูปร่างเหมือนกรวยหัวกลับ รากจะเจริญออกจากส่วนฐานของสะโพกนี้ มะพร้าวน้ำหอมอาจมีสะโพกเล็กน้อยในกรณีที่ต้นมีความสมบูรณ์เต็มที่ (ภาพที่ 2)</p>
            <img src="assets/img/pic2.jpg" class="card-img-bottom" alt="...">
            <p class="card-text text-center">ภาพที่ 2 ลักษณะสะโพกของต้นมะพร้าวน้ำหอม</p>
            <p class="card-text text-center">A = ไม่มีสะโพก B = มีสะโพกเล็กน้อย</p>
            <p class="card-text">ลำต้น (stem) มี 1 ยอดที่อัดแน่นด้วยใบ ลำต้นใหญ่แข็งแรง และสูงเริ่มเห็นลำต้นเมื่อปลูกไปแล้ว 3-4 ปี มะพร้าวน้ำหอม จัดอยู่ในกลุ่มต้นเตี้ยจะไม่มีสะโพก หรือมีสะโพกเล็กน้อย ความสูงของต้นมะพร้าวจะเริ่มสูงช้าเมื่อมะพร้าวให้ผลผลิต แต่ยังคงเจริญเติบโตไปเรื่อยๆจนกระทั่งอายุมาก ขึ้นอยู่กับความสมบูรณ์ของดิน และพันธุ์มะพร้าว โดยความสูงที่เพิ่มขึ้นต่อปีประมาณ 23 -37 เซนติเมตร ลำต้นของมะพร้าวไม่มี cambium จึงไม่สามารถซ่อมแซมเนื้อเยื่อที่ถูกทำลายได้ อย่างไรก็ตามต้นมะพร้าวที่ตกผลแล้วอาจมีมัดท่อน้ำท่ออาหาร (vascular bundles) มากกว่า 18,000 มัด ที่ช่วยทำให้ต้นมะพร้าวแข็งแรง ทนต่อการถูกทำลายได้ (ภาพที่ 3)</p>
            <img src="assets/img/pic3.jpg" class="card-img-bottom" alt="...">
            <p class="card-text text-center">ภาพที่ 3 ลักษณะลำต้นมะพร้าวน้ำหอม</p>
            <p class="card-text">ทางใบ และยอดมะพร้าว (leaf) มะพร้าวมีเรือนยอดที่ประกอบด้วยใบที่คลี่ออกแล้ว อยู่ที่ส่วนบนของลำต้น ยอดมะพร้าวประกอบด้วยใบที่อยู่ในช่วงกำลังพัฒนาในระยะต่างๆ ทางใบยาว 4–6 เมตร ประกอบด้วยใบย่อย (pinnate,leaflet) ยาว 60-90 เซนติเมตร ทางใบจัดเรียงเป็นเกลียว (spiral phyllotaxy) ทั้งตามและทวนเข็มนาฬิกา แต่ละทางใบมีการซ้อนทับกันเป็นทรงพุ่ม ใบย่อยมีเส้นกลางใบที่แข็งแรง (strong midrib; ekel) ที่ประกอบไปด้วยมัดของท่อน้ำท่ออาหารปากใบส่วนใหญ่อยู่ใต้ชั้นของผิวใบ ประมาณ 200-300 ปากใบต่อตารางมิลลิเมตร โคนทางใบติดกับลำต้นเป็นแผ่นคล้ายวงเล็บเชื่อมต่อระวังใบกับลำต้นช่วยพยุงทางใบให้สามารถต้านกระแสลม และรองรับทะลายมะพร้าว (ภาพที่ 4)</p>
            <img src="assets/img/pic4.jpg" class="card-img-bottom" alt="...">
            <p class="card-text text-center">ภาพที่ 4 ลักษณะทางใบ และยอดมะพร้าวน้ำหอม</p>
            <p class="card-text">จั่นหรือช่อดอก (inflorescence) ช่อดอกหรือจั่นมะพร้าว (spadix) พัฒนามาจากจุดเจริญในซอกทางใบ ยาว 1.2 – 1.8 เมตร อวบอ้วน ตั้งตรง คลุมตามความยาวของ ช่อดอกด้วยกาบหุ้มจั่น (spathe) ปกติจะมีจั่นทุกๆซอกทางใบในช่อดอกมีทั้งเกสรตัวผู้ และเกสรตัวเมีย ช่อดอกจะโผล่ให้เห็นหลังจากทางใบแรกแทงออกมาประมาณ 4 เดือน ก่อนช่อดอกจะบานประมาณ 3 เดือน จะเป็นช่วงสำคัญสำหรับการตัดสินเพศดอก (sex determination) ซึ่งจะมีทั้งดอกตัวผู้และดอกตัวเมีย ในช่อเดียวกันดอกตัวผู้มีเป็นจำนวนมากเมื่อเทียบกับดอกตัวเมีย ช่อดอกตัวผู้จะบานจากปลายช่อดอกย่อยลงมาที่ฐานเมื่อแต่ละช่อดอกย่อยเปิดออก ละอองเกสรตัวผู้จะกระจายไปทั้งขบวนการใช้เวลาเพียง 1 วัน ระยะเวลาที่ละอองเกสรตัวผู้แต่ละช่อดอกย่อยทยอยบาน ในมะพร้าวน้ำหอมใช้เวลา 1–20 วัน ระยะที่ดอกตัวเมียพร้อมผสมพันธุ์ตั้งแต่ดอกแรกจนถึงดอกสุดท้ายใช้ระยะเวลา 3-5 วัน โดยปกติช่อดอกจะมีดอกตัวเมีย 10 -50 ดอก ประมาณ 50 -70% ของดอกตัวเมียจะไม่เจริญและหลุดร่วงไปโดยเฉพาะในฤดูแล้ง มะพร้าวน้ำหอมมีระยะการบานของดอกที่ใกล้เคียงกันจึงทำให้มีการผสมตัวเองภายในจั่นเดียวกัน (ภาพที่ 5)</p>
            <img src="assets/img/pic5.jpg" class="card-img-bottom" alt="...">
            <p class="card-text text-center">ภาพที่ 5 ลักษณะจั่นหรือช่อดอกมะพร้าวน้ำหอม</p>
            <p class="card-text">ผล (fruit) ผลมะพร้าว สามารถแบ่งออกเป็น 3 ชั้น ดังนี้</p>
            <p class="card-text">- เปลือก มีลักษณะเป็นชั้นผิวเรียบอยู่นอกสุดมีหลายสีด้วยกัน เช่น เขียว เหลืองและน้ำตาล</p>
            <p class="card-text">- เนื้อเยื่อชั้นกลาง เมื่อผลยังอ่อนมีสีขาวนิ่ม เมื่อผลแก่จะเป็นเส้นใยเหนียว</p>
            <p class="card-text">- ชั้นในสุด มีลักษณะแข็ง เรียกว่า กะลา ภายในกะลาจะเป็นเมล็ด</p>
            <p class="card-text">เมล็ด (nut) มีเปลือกหุ้มเมล็ด (testa) เป็นชั้นบางๆ สีน้ำตาลอยู่ระหว่างกะลาและเนื้อมะพร้าวโดยยึดติดแน่นกับเนื้อมะพร้าว เนื้อมะพร้าวผลแก่หนาประมาณ 1.20 เซนติเมตร เมล็ดมี 3 ตา บริเวณที่กว้างที่สุดเป็นบริเวณตานิ่มมีคัพภะ (embryo) หรือจุดเจริญฝังอยู่ คัพภะจะเจริญเป็นต้นอ่อนแทงทะลุออกมาจากตานิ่ม โดยปกติในผลมะพร้าวจะมีน้ำมะพร้าว 3 ใน 4 ของช่องว่างในกะลา น้ำและเนื้อมะพร้าวจะถูกนำไปใช้ในช่วงการงอกของคัพภะ โดยจาวจะดูดน้ำไปสร้างต้นอ่อนและจะแห้งหมดภายใน 5 เดือน (ภาพที่ 6)</p>
            <img src="assets/img/pic6.jpg" class="card-img-bottom" alt="...">
            <p class="card-text text-center">ภาพที่ 6 ลักษณะผลมะพร้าวน้ำหอม</p>
            <h5 class="card-title">พันธุ์/มะพร้าวน้ำหอม GI จังหวัดราชบุรี</h5>
            <p class="card-text text-center">ทะเบียนสิ่งบ่งชี้ทางภูมิศาสตร์ มะพร้าวน้ำหอมราชบุรี</p>
            <p class="card-text text-center">(1) เลขที่คำขอ 58100130</p>
            <p class="card-text text-center">ทะเบียนเลขที่ สช 60100097</p>
            <p class="card-text text-center">(2) วันที่ยื่นคำขอ 29 ธันวาคม 2558</p>
            <p class="card-text text-center">วันที่ขึ้นทะเบียน 29 ธันวาคม 2558</p>
            <p class="card-text text-center">(3) ผู้ขอขึ้นทะเบียน จังหวัดราชบุรี</p>
            <p class="card-text text-center">ที่อยู่ 157/305 ถนนสุริยวงศ์ ตำบลหน้าเมือง อำเภอเมืองราชบุรี จังหวัดราชบุรี</p>
            <p class="card-text text-center">(4) รายการสินค้า มะพร้าวน้ำหอม</p>
            <p class="card-text text-center">(5) คุณภาพ ชื่อเสียง คุณสมบัติหรือคุณลักษณะเฉพาะของสินค้า</p>
            <h5 class="card-title">คำนิยาม</h5>
            <h5 class="card-title">มะพร้าวน้ำหอมราชบุรี (Ratchaburi Aromatic Coconut และ/หรือ Maphrao Namhom Ratchaburi)</h5>
            <p class="card-text">มะพร้าวน้ำหอมพันธุ์เตี้ย สีเขียว ที่เรียกว่า หมูสีเขียว มีเปลือกสีเขียวสด ก้นจีบ ตรงกลางผลป่องกลม เนื้อหนาสองชั้น น้ำมะพร้าวมีรสหวานและกลิ่นหอมคล้ายใบเตย ซึ่งปลูกครอบคลุมพื้นที่ 7 อำเภอ ได้แก่ อำเภอดำเนินสะดวก อำเภอวัดเพลง อำเภอบ้านโป่ง อำเภอเมืองราชบุรี อำเภอบางแพ อำเภอปากท่อ และอำเภอโพธาราม ของจังหวัดราชบุรี</p>
            <h5 class="card-title">ลักษณะของสินค้า</h5>
            <p class="card-text">1. พันธุ์ เป็นการกลายพันธุ์มาจากมะพร้าวพันธุ์เตี้ยสีเขียวที่เรียกว่า หมูสีเขียว</p>
            <p class="card-text">2. ลักษณะทางกายภาพ</p>
            <p class="card-text">- ทะลาย เป็นพวงสวยงาม</p>
            <p class="card-text">- รูปทรงผล สีเขียวสด ก้นจีบ ตรงกลางผลจะป่องกลมและมีรูปทรงสม่ำเสมอ</p>
            <p class="card-text">- เนื้อ ความหนาของเนื้อมะพร้าวเป็นเนื้อสองชั้น</p>
            <p class="card-text">- รสชาติ มีความหวานและความหอมกรุ่นคล้ายใบเตย</p>
            <p class="card-text">3. ลักษณะทางเคมี</p>
            <p class="card-text">- ความหวานอยู่ในช่วง 7–10 องศาบริกซ์</p>
            <h5 class="card-title">กระบวนการผลิต</h5>
            <h5 class="card-title">การปลูก</h5>
            <p class="card-text">1. ขยายพันธุ์โดยคัดเลือกผลจากต้นพันธุ์ที่มีอายุ 10 ปีขึ้นไป โดยเลือกผลที่มีสีน้ำตาล เมื่อเพาะเป็นหน่อกล้าพร้อมปลูกจะมีความหอมตั้งแต่รากถึงลำต้น</p>
            <p class="card-text">2. ยกร่องให้สูงไม่เกิน 1 เมตร สภาพร่องกว้างไม่เกิน 7 เมตร ในคูมีน้ำหล่อเลี้ยงตลอดปี ปลูกริมด้านนอกทั้ง 2 ด้าน เป็นแถวตรงกัน โดยมีระยะห่าง 6–6.50 เมตร หรือตามความเหมาะสมของแต่ละพื้นที่</p>
            <p class="card-text">3. เตรียมหลุมปลูกในฤดูแล้ง ขนาด 50x50 เซนติเมตร ตากหลุมไว้ 1 สัปดาห์ นำดินที่ผสมปุ๋ยคอกหรือปุ๋ยหมักแล้วใส่ในหลุมจนเต็ม ทิ้งไว้จนถึงฤดูปลูก หรือตามความเหมาะสมของพื้นที่</p>
            <p class="card-text">4. ปลูกในฤดูฝน โดยใช้หน่อที่คัดเลือกแล้ว วางลงในหลุมให้หน่อเอียงไปทางทิศตะวันออก ใส่ดินกลบอย่างน้อย 2/3 ของผล และเมื่อมะพร้าวโตขึ้นก็ควรจะกลบดินให้สูงขึ้นเพื่อป้องกันโคนลอย</p>
            <p class="card-text">5. การใส่ปุ๋ย ควรใส่ในช่วงต้นและปลายฤดูฝน เพราะมีความชื้นเพียงพอที่จะช่วยละลายปุ๋ย และรากของมะพร้าวกำลังเจริญเติบโตเต็มที่สามารถดูดปุ๋ยไปใช้ได้ดี</p>
            <p class="card-text">6. ควบคุมและกำจัดวัชพืชในสวนมะพร้าวและดูแลสวนให้สะอาด</p>
            <h5 class="card-title">การเก็บเกี่ยว</h5>
            <p class="card-text">มะพร้าวน้ำหอมเป็นไม้ผลที่ให้ผลผลิตตลอดปี ระยะที่เหมาะสมสำหรับเก็บมะพร้าวคือหลังจากจั่นบานประมาณ 200–205 วัน (7 เดือน) จะได้มะพร้าวเนื้อสองชั้น มีเนื้อเต็มกะลา เนื้อหนา อ่อนนุ่ม สามารถเก็บได้ทุกๆ 18 หรือ 20 วัน</p>
            <h5 class="card-title">การบรรจุหีบห่อ</h5>
            <p class="card-text">1. รายละเอียดบนฉลากหรือหีบห่อ ให้ประกอบด้วยคำ ว่า “มะพร้าวน้ำหอมราชบุรี” และ/หรือ "Ratchaburi Aromatic Coconut" และ/หรือ "Mapthrao Namhom Ratchaburi"</p>
            <p class="card-text">2. ให้ระบุ ชื่อสวน/เกษตรกร ที่อยู่ที่สามารถติดต่อได้</p>
            <h5 class="card-title">(6) ความสัมพันธ์ระหว่างสินค้ากับแหล่งภูมิศาสตร์</h5>
            <p class="card-text">ลักษณะภูมิประเทศ จังหวัดราชบุรี ตั้งอยู่ในพื้นที่ภาคกลางด้านทิศตะวันตก มีพื้นที่ชายแดนติดกับสาธารณรัฐแห่งสหภาพเมียนมาร์ โดยมีเทือกเขาตะนาวศรีเป็นแนวพรมแดนสันปันน้ำ มีแม่น้ำแม่กลองเป็นแม่น้ำสายหลัก มีลักษณะภูมิประเทศแบ่งเป็น 4 ลักษณะ คือ พื้นที่ภูเขาสูง พื้นที่ราบสูง พื้นที่ราบลุ่ม และพื้นที่ราบลุ่มต่ำ ซึ่งพื้นที่ปลูกมะพร้าวน้ำหอมราชบุรีจะอยู่บริเวณดอนกลางและด้านตะวันออกของจังหวัดซึ่งเป็นพื้นที่ราบลุ่มและพื้นที่ราบลุ่มต่ำ ดินเป็นดินร่วนและดินร่วนปนดินเหนียว มีความอุดมสมบูรณ์ ลักษณะภูมิอากาศ ได้รับอิทธิพลจากมรสุมตะวันตกเฉียงใต้ที่พัดเอาความชื้นจากมหาสมุทรอินเดียและทะเลอันดามัน แต่เนื่องจากมีเทือกเขาตะนาวศรีกั้นอยู่ จึงทำให้พื้นที่ติดเทือกเขาได้รับปริมาณฝนไม่มากนัก ส่วนใหญ่จะถูกพัดเลยไปตกแถวลุ่มน้ำแม่กลองและด้านตะวันออกของจังหวัด ซึ่งเป็นพื้นที่ปลูกมะพร้าวน้ำหอมราชบุรี ปริมาณฝนเฉลี่ยทั้งปีไม่น้อยกว่า 1,500 - 2,000 มิลลิเมตร อุณหภูมิเฉลี่ยทั้งปี 35 องศาเซลเซียส ด้วยลักษณะดินและสภาพภูมิอากาศดังกล่าวจึงเหมาะกับการปลูกมะพร้าวน้ำหอมราชบุรี</p>
            <h5 class="card-title">ประวัติความเป็นมา</h5>
            <p class="card-text">มะพร้าวน้ำหอมราชบุรี จัดเป็นมะพร้าวพันธุ์เตี้ย ที่เป็นการกลายพันธุ์มาจากมะพร้าวพันธุ์เตี้ยสีเขียวที่เรียกว่า หมูสีเขียว ซึ่งเป็นพันธุ์พื้นเมืองดั้งเดิมที่ปลูกมากในอำเภอสามพรานและอำเภอนครชัยศรี จังหวัดนครปฐม และขยายไปปลูกในพื้นที่ใกล้เคียง คือราชบุรี โดยเฉพาะบริเวรปากน้ำแม่กลอง และแม่น้ำท่าจีน จนได้ชื่อว่าเป็นแหล่งปลูกมะพร้าวน้ำหอมที่ใหญ่ที่สุดในประเทศไทย เนื่องจากสภาพแม่น้ำและดินที่เหมาะสมจึงทำให้คงลักษณะความหอม อันเป็นเอกลักษณ์โดดเด่นของมะพร้าวนเหอมราชบุรี</p>
            <h5 class="card-title">(7) ขอบเขตที่ตั้งแหล่งภูมิศาสตร์</h5>
            <p>ขอบเขตพื้นที่การปลูกมะพร้าวน้ำหอมราชบุรี ครอบคลุมพื้นที่ 7 อำเภอได้แก่ อำเภอดำเนินสะดวก อำเภอวัดเพลง อำเภอบ้านโป่ง อำเภอเมืองราชบุรี อำเภอบางแพ อำเภอปากท่อ และอำเภอโพธาราม ของจังหวัดราชบุรี รายละเอียดตามแผนที่</p>
            <h5 class="card-title">(8) เงื่อนไขที่นายทะเบียนกำหนดตามมาตรา 15</h5>
            <p class="card-text">(1) จัดให้มีระบบการตรวจสอบและควบคุมทั้งกระบวนการผลิต ในระดับผู้ผลิตและระดับจังหวัด</p>
            <p class="card-text">(2) จัดให้มีการขึ้นทะเบียนสมาชิกเกษตรกรผู้ผลิตและผู้ประกอบการค้าที่ประสงค์จะขอใช้สิ่งบ่งชี้ทางภูมิศาสตร์มะพร้าวน้ำหอมราชบุรี</p>
            <p class="card-text">(3) ผู้ขอขึ้นทะเบียนต้องจัดทำคู่มือการปฏิบัติงานสำหรับสมาชิกผู้ขอใช้สิ่งบ่งชี้ทางภูมศาสตร์มะพร้าวน้ำหอมราชบุรี และแผนการควบคุมตรวจสอบสินค้า</p>
            <h5 class="card-title">(9) การพิสูจน์แหล่งกำเนิด</h5>
            <p class="card-text">มะพร้าวน้ำหอมราชบุรี จะต้องปลูกครอบคลุมพื้นที่ 7 อำเภอได้แก่ อำเภอดำเนินสะดวก อำเภอวัดเพลง อำเภอบ้านโป่ง อำเภอเมืองราชบุรี อำเภอบางแพ อำเภอปากท่อ และอำเภอโพธาราม ของจังหวัดราชบุรี ตามกระบวนการผลิตและขอบเขตพื้นที่ที่กำหนด</p>
            <p class="card-text">(2) กระบวนการผลิตจะต้องผ่านการควบคุมตรวจสอบ คือ มีการขึ้นทะเบียนสมาชิกเกษตรกรผู้ผลิตมะพร้าวน้ำหอมราชบุรี รวมทั้งต้องมีเอกสารกำกับเพื่อการตรวจสอบย้อนกลับได้</p>
            <h5 class="card-title">สภาพแวดล้อมที่เหมาะสมในการปลูก</h5>
            <p class="card-text">การปลูกมะพร้าวน้ำหอมให้ได้ผลผลิตดีมีคุณภาพ ประกอบด้วยปัจจัยหลักสำคัญ ได้แก่ สภาพแวดล้อม เช่น ปริมาณน้ำฝน อุณหภูมิ ความชื้นสัมพัทธ์ แสงแดด ระดับความสูงของพื้นที่ปลูก ลักษณะดิน ลม เป็นต้น นอกจากนั้นยังต้องคำนึงถึง พันธุ์ดี การปฏิบัติดูแลรักษาที่ถูกต้องและเหมาะสม การป้องกันกำจัดโรคและแมลงศัตรู ตลอดจนสัตว์ศัตรู เช่น กระรอก กระแต และหนู การปฏิบัติดังกล่าวจะช่วยให้การปลูกมะพร้าวน้ำหอมมีการเจริญเติบโตดี ติดผลได้เร็ว และให้ผลผลิตที่มีคุณภาพ ดังรายละเอียดดังนี้</p>
            <h5 class="card-title">1. ปัจจัยที่มีผลต่อการเจริญเติบโต</h5>
            <p class="card-text">1.1) ปริมาณน้ำฝน ในพื้นที่ปลูกมะพร้าวควรมีปริมาณน้ำฝนไม่น้อยกว่า 1,500 มิลลิเมตร/ปี และมีฝนตกสม่ำเสมอทุกเดือน หากฝนแล้งติดต่อกันนาน 3 เดือน (ปริมาณน้ำฝนต่ำกว่า 50 มิลลิเมตร) จะส่งผลกระทบต่อการให้ผลผลิตรวมถึงปริมาณเนื้อมะพร้าวต่อผลลดลง ดังนั้น ควรจัดเตรียมแหล่งน้ำอย่างน้อย 10% ของพื้นที่ปลูกมะพร้าว น้ำหอมมีการเจริญเติบโตช้า และการออกดอกตัวผู้และตัวเมียน้อยลง ส่งผลให้ประสิทธิภาพการผสมพันธุ์น้อยลง</p>
            <p class="card-text">1.2) อุณหภูมิ เหมาะสมต่อการเจริญเติบโต คือ 27 องศาเซลเซียส (อุณหภูมิในช่วง 19-35 องศาเซลเซียส) และหากอุณหภูมิต่ำกว่า 15 องศาเซลเซียส จะมีผลกระทบต่อกระบวนการสังเคราะห์แสงของพืช เป็นสาเหตุให้มะพร้าว</p>
            <p class="card-text">1.3) ความชื้นสัมพัทธ์ ความชื้นสัมพัทธ์ที่เหมาะสมภายในแปลงมะพร้าวจะทำให้การเจริญเติบโตดี และการผสมพันธุ์ของละอองเกสรดีขึ้น ส่งผลให้ผลผลิตของมะพร้าวน้ำหอมมากขึ้นตามไปด้วยซึ่งความชื้นสัมพัทธ์ ที่เหมาะสมไม่ต่ำกว่าประมาณ 70%</p>
            <p class="card-text">1.4) แสงแดด มะพร้าวชอบแสงแดดจัด ควรได้รับแสงเฉลี่ยประมาณวันละ 5 ชั่วโมง/วัน จึงจะมีการเจริญเติบโตและให้ผลผลิตดี</p>
            <p class="card-text">1.5) ระดับความสูงของพื้นที่ปลูก ความสูงของพื้นที่มีความสัมพันธ์กับอุณหภูมิ โดยพื้นที่สูงขึ้นทุกๆ 1 กิโลเมตรจากระดับน้ำทะเล อุณหภูมิจะลดลง 6.5 องศาเซลเซียส</p>
            <p class="card-text">1.6) ดิน ควรเป็นดินร่วนหรือร่วนปนทราย อุ้มน้ำได้ดี ถ้าเป็นดินเหนียวต้องมีการระบายน้ำดีแต่ดินที่เหมาะสมดีที่สุดในการปลูกมะพร้าว คือ ดินตะกอนแม่น้ำ เนื่องจากมีการสะสมของอินทรียวัตถุ และธาตุอาหารต่างๆ เป็นจำนวนมาก ความเป็นกรดเป็นด่างของดินควรอยู่ระหว่าง 6.4-7.0 หน้าดินควรมีความลึกไม่น้อยกว่า 1 เมตร มีระดับน้ำใต้ดินลึกกว่า 2 เมตร หากปลูกในที่มีน้ำขังต้องมีการขุดยกร่อง ไม่ควรให้รากมะพร้าวแช่น้ำ</p>
            <p class="card-text">1.7) ลม ในแปลงมะพร้าวน้ำหอมควรมีการหมุนเวียน และการถ่ายเทของอากาศที่พอเหมาะ หากมีน้อยเกินจะมีผลทำให้อัตราการคายน้ำของพืชต่ำ ทำให้พืชไม่สามารถดูดแร่ธาตุต่างๆ ขึ้นมาใช้ในกระบวนการสังเคราะห์แสงได้ แต่หากมีลมแรงจัดและอากาศแห้ง จะทำให้อัตราการคายน้ำสูง อาจทำให้พืชได้รับอันตรายเนื่องจากการขาดน้ำได้ (มีอาการใบเหี่ยว ใบตก ใบแห้ง และทางใบหักครึ่ง) จึงควรปลูกไม้โตเร็วสำหรับป้องกันความแรงของลมในช่วงแรกของการเจริญเติบโต</p>
            <h5 class="card-title">2. การปลูก</h5>
            <p class="card-text">2.1) การเตรียมพื้นที่ปลูก บริเวณพื้นที่ลุ่ม ที่ลุ่มหรือที่น้ำท่วมขังต้องทำการยกร่อง หรือคันดินปลูกเพื่อป้องกันน้ำท่วมขังในช่วงฤดูฝน โดยให้สันร่องอยู่สูงกว่าระดับน้ำท่วมสูงสุด ไม่น้อยกว่า 80 80 80 เซนติเมตร เพื่อใช้ระบายน้ำและไม่ให้น้ำท่วมขังต้นมะพร้าว ขนาดท้องร่องมาตรฐาน คือ สันร่องกว้าง 6-7 เมตร ฐานกว้าง 6 เมตร และท้องร่องกว้าง 1 เมตร ร่องน้ำลึก 80 - 100 เซนติเมตร ยกสันร่องเป็นหลังเต่าเพื่อมิให้น้ำท่วมขังบริเวณกลางร่อง (ภาพที่ 7)</p>
            <img src="assets/img/pic7.jpg" class="card-img-bottom" alt="...">
            <p class="card-text text-center">ภาพที่ 7 การเตรียมพื้นที่ปลูกมะพร้าวน้ำหอมพื้นที่ลุ่มแบบยกร่อง</p>
            <p class="card-text">2.2 ) รูปแบบการปลูกมะพร้าวสามารถปลูกได้ 2 แบบ คือ ปลูกแบบสี่เหลี่ยมจัตุรัส ระยะปลูกระหว่างต้น 6.50 เมตร ระยะระหว่างแถว 6.50 เมตร จะได้จำนวนต้น 37 ต้น/ไร่ และปลูกแบบสามเหลี่ยมด้านเท่า ระยะปลูกระหว่างต้น 6.50 6.50 6.50 6.50 6.50 เมตร ระยะระหว่างแถว 5.63 เมตร จะได้จำนวนต้น 43 ต้น/ไร่ โดยพื้นที่ยกร่อง รูปแบบการปลูกมะพร้าวที่สะดวกในการปฏิบัติงาน คือ ปลูกแบบสี่เหลี่ยมจัตุรัส (ภาพที่ 8)</p>
            <img src="assets/img/pic8.jpg" class="card-img-bottom" alt="...">
            <p class="card-text text-center">ภาพที่ 8 รูปแบบการปลูกมะพร้าวน้ำหอมพื้นที่ลุ่มแบบยกร่อง</p>
            <p class="card-text">2.3) การเตรียมหลุมปลูก การเตรียมหลุมปลูกที่ดีจะช่วยให้ต้นกล้ามะพร้าวเจริญเติบโตอย่างรวดเร็ว</p>
            <p class="card-text">- พื้นที่ลุ่ม ลักษณะดินมีความอุดมสมบูรณ์ โดยเฉพาะแถบภาคกลางที่มีน้ำทะเลหนุนเข้ามาผสมกับน้ำจืด หรือมีระบบน้ำชลประทาน ส่วนใหญ่ปลูกมะพร้าวน้ำหอมแบบยกร่องสวน ขนาดของหลุมสามารถขุดหลุมให้มีขนาดกว้าง 0.5 เมตร ยาว 0.5 เมตร และลึก 0.5 เมตร (ภาพที่ 9)</p>
            <img src="assets/img/pic9.jpg" class="card-img-bottom" alt="...">
            <p class="card-text text-center">ภาพที่ 9 การเตรียมหลุมปลูกมะพร้าวน้ำหอมในพื้นที่ลุ่ม</p>
            <p class="card-text">- การเตรียมวัสดุรองก้นหลุม ให้ขุดเอาดินชั้นบนไว้ด้านหนึ่ง และดินชั้นล่างไว้อีกด้านหนึ่ง และควรขุดในฤดูแล้ง หลังจากขุดหลุมแล้วให้ตากดินประมาณ 7 วัน หากสามารถหาไม้มาเผาในก้นหลุมจะช่วยป้องกันปลวกได้ ควรรองก้นหลุมด้วยกาบมะพร้าว 2 ชั้น แล้วเอาดินชั้นบนใส่ลงไปประมาณครึ่งหลุม จากนั้นใส่ดินผสมกับปุ๋ยคอก และกาบมะพร้าว สลับกันไปเป็นชั้นๆ โดยรองก้นหลุมด้วยปุ๋ยคอกปริมาณ 10 -15 กิโลกรัม/หลุม และ/หรือหินฟอสเฟต (0-3-0) ปริมาณ 0.5 กิโลกรัม/หลุม ใส่ดินและปุ๋ยที่ผสมกันแล้วจนเต็มหลุมและทิ้งไว้จนถึงฤดูปลูก</p>
            <p class="card-text">2.4) วิธีการปลูก เริ่มปลูกในฤดูฝนหลังจากที่ฝนตกในปริมาณมากถึง 2 ครั้ง ควรปลูกต่ำกว่าปากหลุม 15 เซนติเมตร แต่หากปลูกในพื้นที่ที่มีระดับน้ำใต้ดินสูง ควรปลูกให้เสมอกับปากหลุม หรือสูงกว่าปากหลุมเล็กน้อย เมื่อนำต้นกล้ามะพร้าววางลงในหลุมให้กลบดิน และอัดดินรอบบริเวณต้นกล้าให้แน่น ข้อควรระมัดระวังอย่ากลบดินบริเวณคอต้นกล้าแน่นเกินไป เพราะอาจทำให้บริเวณคอมะพร้าวเน่าและเจริญเติบโตช้า หลังจากปลูกเสร็จเกลี่ยดินบริเวณปากหลุมให้เรียบร้อยและเอาไม้หลักปักผูกติดกับต้นกล้าเพื่อป้องกันลมแรงซึ่งอาจทำให้กระทบกระเทือนต่อระบบรากมะพร้าวได้ (ภาพที่ 10 )</p>
            <img src="assets/img/pic10.jpg" class="card-img-bottom" alt="...">
            <p class="card-text text-center">ภาพที่ 10 การปลูกมะพร้าวน้ำหอมพื้นที่ลุ่มแบบยกร่อง</p>
            <h5 class="card-title">การขยายพันธุ์มะพร้าวน้ำหอม</h5>
            <p class="card-text">ปัจจุบันมะพร้าวน้ำหอมเป็นที่ต้องการของตลาดทั้งในและต่างประเทศ ในขณะที่ผลผลิตมีไม่พียงพอกับความต้องการ ดังนั้นการขยายพื้นที่ปลูกมีเพิ่มมากขึ้น เดิมแหล่งปลูกที่สำคัญจะอยู่บริเวณเขตภาคกลาง ได้แก่ จังหวัด สมุทรสงคราม ราชบุรี สมุทรสาคร เป็นต้น แต่ในปัจจุบันได้กระจายแหล่งปลูกไปยังจังหวัดอื่นๆที่มีศักยภาพมากขึ้น ทำให้ความต้องการต้นพันธุ์มะพร้าวน้ำหอมเพิ่มขึ้นเช่นกัน ซึ่งเกษตรกรส่วนใหญ่จะเลือกพันธุ์จากแหล่งปลูกที่เชื่อถือได้ ไม่ว่าจะเป็นแปลงเกษตรกร หรือหน่วยงานราชการ ซึ่งการคัดเลือกต้นแม่พันธุ์สำหรับการผลิตต้นกล้าเป็นสิ่งสำคัญ เพื่อให้เกษตรกรได้รับพันธุ์มะพร้าวน้ำหอมที่ดีตรงตามพันธุ์ เริ่มตั้งแต่ขั้นตอนการคัดเลือกต้นพันธุ์ที่มีลักษณะดี เก็บผลพันธุ์ที่อายุเหมาะสม ความสมบูรณ์ของผลพันธุ์ การปาดผล การปฏิบัติดูแลผลพันธุ์ให้งอกได้ไวขึ้น การให้น้ำ การให้ปุ๋ย และการพรางแสง เนื่องจากมะพร้าวน้ำหอมมีเปอร์เซ็นต์การงอกต่ำกว่าเมื่อเปรียบเทียบกับมะพร้าวกลุ่มต้นสูง การดูแลรักษาต้นกล้ามะพร้าว การป้องกันกำจัดโรคแมลง เพื่อให้ได้ต้นกล้าที่สมบูรณ์ ตรงตามพันธุ์ สามารถจำหน่ายให้เกษตรกรนำไปปลูกแล้วได้ผลผลิตที่มีคุณภาพและสามารถเก็บผลผลิตได้นาน</p>
            <h5 class="card-title">การเก็บเกี่ยวผลผลิตเพื่อทำพันธุ์</h5>
            <p class="card-text">- อายุผล ประมาณ 11 เดือน เพราะหากอายุน้อยกว่านี้ผลพันธุ์จะงอกช้า หรือเปอร์เซ็นต์การงอกต่ำมาก และอาจได้ต้นกล้าที่เจริญเติบโตไม่สมบูรณ์</p>
            <p class="card-text">- ลักษณะสีเปลือก สีน้ำตาลอมเขียว ในฤดูแล้งสีของเปลือกจะเปลี่ยนเป็นสีน้ำตาลเร็วกว่าปกติ ทั้งนี้ต้องประกอบกับการนับอายุของผลเป็นหลักด้วย (ภาพที่ 11 )</p>
            <img src="assets/img/pic11.jpg" class="card-img-bottom" alt="...">
            <p class="card-text text-center">ภาพที่ 11 ลักษณะผลพันธุ์มะพร้าวน้ำหอมที่เก็บเกี่ยวมาเพาะ</p>
            <p class="card-text">- ขนาดผล ผลแห้งต้องมีน้ำหนักไม่ต่ำกว่า 0.8 กิโลกรัม/ผล ผลมีขนาดใหญ่สม่ำเสมอ สมบูรณ์ไม่มีลักษณะผลลีบและผลทุย</p>
            <p class="card-text">- ความสมบูรณ์ของผล เขย่าผลแล้วต้องได้ยินเสียงน้ำ (คลอนน้ำ) ผลใดไม่คลอนน้ำ น้ำหนักเบาควรคัดทิ้ง เพราะเมื่อนำมาเพาะเปอร์เซ็นต์ความงอกจะต่ำ</p>
            <p class="card-text">ลักษณะอื่นๆ ผลมะพร้าวต้องไม่เป็นโรคและแมลงเข้าทำลายหรือมีอาการผิดปกติ ส่งผลกระทบต่อการงอกของผลพันธุ์ (ภาพที่ 12 )</p>
            <img src="assets/img/pic12.jpg" class="card-img-bottom" alt="...">
            <p class="card-text text-center">ภาพที่ 12 ลักษณะผลพันธุ์มะพร้าวน้ำหอมที่สมบูรณ์</p>
            <h5 class="card-title">การเก็บรักษาผลพันธุ์</h5>
            <p class="card-text">- สถานที่เก็บรักษาผลพันธุ์ เก็บในที่ร่ม โปร่ง อากาศถ่ายเทได้สะดวก พื้นแห้ง ไม่มีน้ำขัง ป้องกันการเกิดโรคและแมลงเข้าทำลาย</p>
            <p class="card-text">- ระยะเวลาการเก็บผลพันธุ์ ไม่ควรเกิน 2 สัปดาห์ หากเก็บผลพันธุ์ไว้นานเกินไปผลพันธ์จะแห้งส่งผลต่อเปอร์เซ็นต์การงอก เมื่อนำไปเพาะจะได้ต้นกล้าที่ไม่สมบูรณ์</p>
            <h5 class="card-title">การดูแลรักษา</h5>
            <p class="card-text">การใส่ปุ๋ย การใส่ปุ๋ยเพื่อเพิ่มคุณภาพผลผลิต มะพร้าวเป็นพืชที่มีอายุยาวประมาณ 30-40 ปี บริเวณรากที่หาอาหารอยู่ในบริเวณจำกัด ธาตุอาหารในดินจะน้อยไม่เพียงพอในการออกดอกติดผล จำเป็นต้องมีการใส่ปุ๋ยเพิ่มเติม ซึ่งการใส่ปุ๋ยทำให้ผลผลิตมะพร้าวน้ำหอมเพิ่มขึ้นได้ เฉลี่ย 5,500 ผล/ไร่/ปี ฤดูที่เหมาะสมในการใส่ปุ๋ยคือต้นฝนและปลายฝน จากการทดลองของ Jayasekara ( Jayasekara ( Jayasekara ( Jayasekara ( Jayasekara ( Jayasekara ( Jayasekara ( Jayasekara ( Jayasekara ( Jayasekara ( Jayasekara ( Jayasekara ( 1993) พบว่า การใส่ปุ๋ยให้กับมะพร้าวน้ำหอมบนพื้นฐานของปริมาณธาตุอาหารและผลผลิต จากการวิเคราะห์ตัวอย่างใบมะพร้าวพบว่าร้อยละ 80 ขาดธาตุโพแทสเซียมและแมกนีเซียม ร้อยละ 20 ขาดธาตุไนโตรเจน และร้อยละ 10 ขาดธาตุฟอสฟอรัส โดยโพแทสเซียมมีอิทธิพลอย่างมากต่อผลผลิต เนื้อมะพร้าวแห้งต่อต้น จำนวนช่อดอกต่อต้น จำนวนดอกตัวเมียในช่อดอก และการเพิ่มขนาดความสูง เส้นรอบวงลำต้น และเพิ่มจำนวนทางใบ ด้านคุณภาพผล น้ำมะพร้าวหวานขึ้น เนื้อหนา และกะลาแข็งแรงลดการแตกของผล นอกจากปุ๋ยเคมีที่แนะนำสูตร 13-13-21 ร่วมกับปุ๋ยแมกนีเซียมซัลเฟต แล้วควรมีการใส่ปุ๋ยอินทรีย์อัตรา 30-50 กิโลกรัม/ต้น/ปี ร่วมด้วยเพื่อเพิ่มการติดผลและคุณภาพของมะพร้าวน้ำหอม และช่วยปรับโครงสร้างของดินให้ร่วนซุย</p>
            <p class="card-text">บริเวณพื้นที่ยกร่อง การประเมินความต้องการปุ๋ย ทำให้ทราบชนิดและอัตราของปุ๋ยที่เหมาะสมก่อนการใส่ปุ๋ยเป็นการลดต้นทุนการผลิต โดยจะประเมินจากผลวิเคราะห์ใบ ค่าวิเคราะห์ดินและลักษณะอาการขาดธาตุอาหารของมะพร้าว โดยมีวิธีการประเมิน ดังนี้</p>
            <p class="card-text">1. การประเมินจากค่าวิเคราะห์ใบ เพื่อใช้ในการพิจารณาปริมาณธาตุอาหารในใบย่อยทางใบที่ 14 ของต้นมะพร้าวที่ให้ผลผลิตแล้ว เพื่อนำมาเปรียบเทียบกับระดับมาตรฐาน เรียกว่า "ระดับวิกฤต" (Critical level) ซึ่งมีขั้นตอนดังนี้ ให้เก็บตัวอย่างใบตั้งแต่เวลา 6.00 - 12.00 น. การเก็บตัวอย่างทางใบที่ 14 ให้นับจากใบแรกที่คลี่เต็มที่แล้ว ตัดใบย่อยบริเวณตรงกลางทางใบ จำนวน 3–6 ใบย่อยของแต่ละด้าน ใบย่อยทั้งหมดให้ตัดส่วนปลายทั้งสองข้างออกให้เหลือ ตรงกลาง 20 –30 เซนติเมตร ใบย่อยทั้งหมดที่ตัดแล้ว ให้ล้างด้วยน้ำสะอาดและเช็ดให้แห้ง เอาก้านและขอบใบออก ตัดแผ่นใบให้ได้ขนาด 2 เซนติเมตร จากนั้นจึงอบที่อุณหภูมิ 70-75 องศาเซลเซียส เป็นเวลา 24 ชั่วโมง จึงนำมาบดให้ละเอียด ก่อนนำตัวอย่างส่งห้องปฏิบัติการเพื่อวิเคราะห์ปริมาณธาตุอาหารต่อไป โดยควรเก็บตัวอย่างใบปีละ 1 ครั้ง ควรหลีกเลี่ยงช่วงฝนตกหนักหรือแล้งจัดและการเก็บตัวอย่างใบควรทิ้งระยะห่างจากการใส่ปุ๋ยครั้งสุดท้ายอย่างน้อย 3 เดือน</p>
            <p class="card-text">2. การประเมินจากค่าวิเคราะห์ดินและปริมาณความต้องการธาตุอาหารของพืช การวิเคราะห์ดินมีความสำคัญต่อการใช้ปุ๋ยเพื่อเพิ่มผลผลิตพืช ค่าวิเคราะห์ดินบอกให้ทราบว่าดินมีปริมาณธาตุอาหารพืชที่อยู่ในรูปที่เป็นประโยชน์เพียงพอต่อความต้องการของพืชมากหรือน้อยเพียงใด จึงเป็นเครื่องมือของการใช้ปุ๋ยอย่างมีประสิทธิภาพ การใส่ปุ๋ยตามคำแนะนำเป็นสูตรตายตัวอาจจะทำให้เกิดปัญหาการขาดสมดุลของธาตุอาหารพืชในดิน มีผลทำให้พืชดูดใช้ธาตุอาหารอื่นได้ลดลงเนื่องจากเกิดปฏิกิริยาร่วมกับธาตุอื่นทำให้ความเป็นประโยชน์ของธาตุทั้งสองลดลง ซึ่งการใส่ปุ๋ยเคมีเป็นการส่งเสริมและเร่งการเจริญเติบโตของพืชเนื่องจากปุ๋ยเคมีมีปริมาณธาตุอาหารสูง พืชสามารถนำไปใช้ประโยชน์ได้โดยตรงเมื่อใส่ลงไปในดินที่มีความชื้นเหมาะสม ปุ๋ยเคมีจะละลายให้พืชดูดธาตุอาหารไปใช้รวดเร็ว อย่างไรก็ตามการใช้ปุ๋ยเคมีติดต่อกันเป็นระยะเวลานาน โดยขาดการปรับปรุงบำรุงดินอาจเป็นสาเหตุให้ดินเสื่อมคุณภาพได้ เช่น pH ดินลดลงเนื่องจากปุ๋ยเคมีบางชนิดเป็นปุ๋ยก่อกรดและดินอาจมีค่าความเค็มเพิ่มขึ้น เพื่อลดข้อจำกัดดังกล่าวจึงควรใส่ปุ๋ยอินทรีย์เพื่อปรับปรุงสมบัติทางกายภาพของดินให้ดินโปร่ง ร่วนซุย ดินอุ้มน้ำได้ดีขึ้น เพิ่มความจุในการแลกเปลี่ยนแคตไอออนของดินและยังเพิ่มธาตุอาหารให้กับดิน แต่ปุ๋ยอินทรีย์มีปริมาณธาตุอาหารพืชน้อยมากเมื่อเปรียบเทียบกับปุ๋ยเคมี และธาตุอาหารพืชส่วนใหญ่อยู่ในรูปของสารประกอบอินทรีย์ เมื่อจุลินทรีย์ในดินย่อยสลายก็จะปลดปล่อยธาตุอาหาร รากพืชจึงสามารถดูดไปใช้ได้ซึ่งอัตราการย่อยสลายดังกล่าวช้ามาก ปุ๋ยอินทรีย์จึงปลดปล่อยธาตุอาหารพืชออกมาในปีแรกได้เพียงร้อยละ 10-70 ของน้ำหนักธาตุอาหารพืชทั้งหมดซึ่งขึ้นอยู่กับชนิดของปุ๋ยอินทรีย์และสภาพของดิน ดังนั้นการใช้ปุ๋ยเคมีร่วมกับปุ๋ยอินทรีย์และปุ๋ยชีวภาพจึงเป็นวิธีการใช้ปุ๋ยที่มีประสิทธิภาพสูงสุดทำให้ต้นทุนการผลิตลดลง</p>
            <p class="card-text">การให้น้ำ การปลูกมะพร้าวน้ำหอมส่วนใหญ่อยู่ในเขตภาคกลาง ราชบุรี สมุทรสงคราม สมุทรสาคร ซึ่งอยู่ในเขตน้ำกร่อยที่มีความเหมาะสมต่อการปลูกมะพร้าวน้ำหอม มีการยกร่องปลูก สำหรับในพื้นที่ราบ/ลาดเอียงปลูกโดยอาศัยน้ำฝนเป็นหลัก ในช่วงฤดูแล้งฝนทิ้งช่วงนานเกิน 3 เดือน ไม่มีการให้น้ำ สวนมะพร้าวน้ำหอมที่ปลูกในพื้นที่ดังกล่าวจะแสดงอาการขาดน้ำ ทางใบหักพับลง ตาดอกที่แตกออกมาใหม่หยุดชะงักการเจริญ ผลร่วงก่อนถึงระยะเก็บผลผลิต มะพร้าวผลผลิตลดลงทำให้ได้รับความเสียหายอย่างมาก ดังนั้นควรมีการให้น้ำมะพร้าวอย่างสม่ำเสมอเพื่อให้เกิดการพัฒนาของตาดอก อย่างต่อเนื่องและมะพร้าวผลผลิตไม่ขาดคอ ปัจจุบันมีการทำระบบน้ำในแปลงปลูก เนื่องจากสภาพแวดล้อมมีความแปรปรวนสูง ส่งผลกระทบต่อมะพร้าวในการให้ผลผลิต</p>
            <p class="card-text">รูปแบบการให้น้ำในสวนมะพร้าวที่เหมาะสม โดยจะใช้เรือพ่นน้ำระหว่างร่องน้ำไปยังแถวมะพร้าวน้ำหอมที่ติดขอบแปลงปลูก (ภาพที่ 13 )</p>
            <img src="assets/img/pic13.jpg" class="card-img-bottom" alt="...">
            <p class="card-text text-center">ภาพที่ 13 รูปแบบการให้น้ำในพื้นที่ปลูกมะพร้าวน้ำหอมแบบยกร่อง</p>
            <h5 class="card-title">การจัดการสวนมะพร้าวน้ำหอม</h5>
            <p class="card-text">1. การตัดทางใบ เพื่อช่วยลดการคายน้ำและสงวนธาตุอาหารในช่วงแล้ง ควรตัดทางใบแก่ที่ไม่รองรับทะลายมะพร้าว ทางใบแห้งเป็นสีน้ำตาล ทางใบกางออก และทางใบลู่ลง/ห้อยลงขนานลำต้น เนื่องจากทางใบเหล่านี้ไม่มีประสิทธิภาพในการสังเคราะห์แสง แต่มีอัตราการคายน้ำอย่างรวดเร็ว และแย่งธาตุอาหารต่างๆ จากทางใบอ่อนทำให้พืชไม่สามารถนำไปใช้ประโยชน์ในส่วนอื่นๆ ได้เต็มที่ เพราะฉะนั้นควรตัดทางใบแห้งและที่ไม่ได้รองรับทะลายออกบ้าง และให้น้ำถี่ขึ้นอย่างต่อเนื่อง ใส่ปุ๋ยเคมี และปุ๋ยอินทรีย์อย่างสม่ำเสมอเพื่อบำรุงและฟื้นฟูต้นมะพร้าวโดยเฉพาะในช่วงฤดูแล้ง ส่วนทางใบที่แก่แต่ต้องรองรับทะลาย ควรตัดทางใบให้เหลือครึ่งทางใบ เพื่อให้แสงส่องผ่านเอื้อต่อการปลูกพืชแซม และควบคุมโรคและแมลงอีกด้วย (ภาพที่ 14 )</p>
            <img src="assets/img/pic14.jpg" class="card-img-bottom" alt="...">
            <p class="card-text text-center">ภาพที่ 14 รูปแบบการตัดทางใบมะพร้าวในช่วงฤดูแล้ง</p>
            <p class="card-text">2. การควบคุมวัชพืช</p>
            <p class="card-text">- ช่วงฤดูแล้ง (ภาพที่ 15 )</p>
            <img src="assets/img/pic15.jpg" class="card-img-bottom" alt="...">
            <p class="card-text text-center">ภาพที่ 15 การควบคุมวัชพืชในฤดูแล้ง</p>
            <p class="card-text">- ช่วงฤดูฝน ควรตัดหญ้าให้เตียน ป้องกันเป็นแหล่งที่อยู่อาศัยของสัตว์ฟันแทะศัตรูมะพร้าวที่ทำความเสียหายต่อผลผลิต (ภาพที่ 16 )</p>
            <img src="assets/img/pic15.jpg" class="card-img-bottom" alt="...">
            <p class="card-text text-center">ภาพที่ 16 การควบคุมวัชพืชในฤดูฝน</p>
            <p class="card-text">3. การลอกเลน การเอาดินตะกอนที่มีลักษณะเป็นดินเหนียวสีเทาดำที่ถูกพัดพามากับน้ำ ที่มีปริมาณการสะสมของแร่ธาตุอาหารค่อนข้างดีต่อคุณภาพมะพร้าวน้ำหอมเป็นจำนวนมาก เกษตรกรผู้ปลูกมะพร้าวน้ำหอมแถบจังหวัดสมุทรสาคร สมุทรสงคราม นครปฐม และราชบุรี ฯลฯ นิยมลอกเลนในช่วงฤดูแล้งปีละ 1 ครั้ง โดยนำดินในท้องร่องขึ้นมาใส่บนคันดินและบริเวณโคนมะพร้าว หรือด้านข้างของคันดิน ประโยชน์ของการลอกเลน เพื่อป้องกันไม่ให้ท้องร่องตื้นสามารถกักเก็บน้ำได้ดีและเพื่อให้มะพร้าวได้รับธาตุอาหารที่เป็นประโยชน์ ส่งผลให้การติดผลของมะพร้าวดียิ่งขึ้น (ภาพที่ 17 )</p>
            <img src="assets/img/pic17.jpg" class="card-img-bottom" alt="...">
            <p class="card-text text-center">ภาพที่ 17 ลักษณะการลอกเลนในพื้นที่ปลูกมะพร้าวน้ำหอมแบบยกร่อง</p>
            <h5 class="card-title">ศัตรูมะพร้าวน้ำหอมที่สำคัญ</h5>
            <p class="card-text">ไรสี่ขามะพร้าว (Colomerus novahebridensis) ลักษณะการเข้าทำลายอยู่ภายในกลีบของขั้วผล ตั้งแต่ระยะผลขนาดเล็กเมื่อแกะขั้วผลออก จะเห็นด้านในของขั้วผลเป็นสีน้ำตาล หากนำไปส่องดูภายใต้กล้องจุลทรรศน์ จะเห็นไรสี่ขาเล็กๆ เป็นจำนวนมาก สำหรับบริเวณผลภายนอกจะพบเห็นแผลเล็กๆ โดยลักษณะของแผลจะมีลักษณะเป็นแผลที่ส่วนปลายจะมีลักษณะค่อยเรียวแหลม เมื่อผลมีขนาดโตขึ้นจะเห็นแผลได้ชัดเจนขึ้น แผลจะมีลักษณะเป็นแผลสีน้ำตาลแข็ง แต่หากพบแผลที่ผลมีลักษณะตัดเป็นเส้นตรงในแนวนอน จะเป็นลักษณะอาการที่เกิดจากการเข้าทำลายของไรขาว ซึ่งบางครั้งพบลักษณะอาการทั้งที่เกิดจากไรสี่ขาและไรขาวอยู่ภายในผลเดียวกัน (ภาพที่ 18 )</p>
            <img src="assets/img/pic18.jpg" class="card-img-bottom" alt="...">
            <p class="card-text text-center">ภาพที่ 18 ลักษณะการเข้าทำลายของไรสี่ขา</p>
            <p class="card-text">หนอนหัวดำมะพร้าว (Opisina arenosella) หนอนหัวดำมะพร้าวระยะตัวหนอนเท่านั้นที่เข้าทำลายใบมะพร้าว โดยจะแทะกินผิวใบบริเวณใต้ทางใบ จากนั้นจะถักใยนำมูลที่ถ่ายออกมาผสมกับเส้นใยที่สร้างขึ้น นำมาสร้างเป็นอุโมงค์คลุมลำตัวยาวตามทางใบบริเวณใต้ทางใบ ตัวหนอนจะอาศัยอยู่ภายในอุโมงค์ที่สร้างขึ้นและแทะกินผิวใบ โดยทั่วไปหนอนหัวดำมะพร้าวชอบทำลายใบแก่ ใบที่ถูกทำลายจะมีลักษณะแห้งเป็นสีน้ำตาล หากการทำลายรุนแรงอาจทำให้ต้นมะพร้าวตายได้ (ภาพที่ 19 )</p>
            <img src="assets/img/pic19.jpg" class="card-img-bottom" alt="...">
            <p class="card-text text-center">ภาพที่ 19 ลักษณะการเข้าทำลายของหนอนหัวดำมะพร้าว</p>
            <p class="card-text">แมลงดำหนามมะพร้าว (Brontispa longissima)) แมลงดำหนามมะพร้าวทำลายส่วนใบของมะพร้าว โดยทั้งตัวเต็มวัย และตัวอ่อนอาศัยอยู่ในใบอ่อนที่ยังไม่คลี่ของมะพร้าว และแทะกินผิวใบ ใบมะพร้าวที่ถูกทำลายเมื่อใบคลี่กางออกจะมีสีน้ำตาลอ่อน หากใบมะพร้าวถูกทำลายติดต่อกันเป็นเวลานานจะทำให้ยอดของมะพร้าวมีสีน้ำตาลเมื่อมองไกลๆ จะเห็นเป็นสีขาวโพลน ชาวบ้านเรียกว่า “มะพร้าวหัวหงอก” (ภาพที่ 20 )</p>
            <img src="assets/img/pic20.jpg" class="card-img-bottom" alt="...">
            <p class="card-text text-center">ภาพที่ 20 ลักษณะการเข้าทำลายของแมลงดำหนามมะพร้าว</p>
            <p class="card-text">ด้วงแรดมะพร้าว (Oryctes rhinoceros) ลักษณะการเข้าทำลาย จะเกิดขึ้นเฉพาะในระยะที่เป็นตัวเต็มวัยเท่านั้น โดยการบินขึ้นไปกัดเจาะโคนทางใบหรือยอดอ่อนของมะพร้าว รวมทั้งเจาะทำลายยอดอ่อนที่ใบยังไม่คลี่ ทำให้ใบที่เกิดใหม่ไม่สมบูรณ์ มีรอยขาดแหว่งเป็นริ้วๆ คล้ายหางปลา หรือรูปพัด หากต้นมะพร้าวโดนเข้าทำลายมาก จะทำให้ใบที่เกิดใหม่แคระแกร็น รอยแผลที่ถูกด้วงแรดมะพร้าวกัดเป็นเนื้อเยื่ออ่อนทำให้ด้วงงวงมะพร้าวเข้ามาวางไข่ หรือเป็นทางให้เกิดยอดเน่า จนถึงต้นตายได้ในที่สุด (ภาพที่ 21 )</p>
            <img src="assets/img/pic21.jpg" class="card-img-bottom" alt="...">
            <p class="card-text text-center">ภาพที่ 21 ลักษณะการเข้าทำลายของด้วงแรดมะพร้าว</p>
            <p class="card-text">ด้วงงวงมะพร้าว (Rhynchophorus ferrugineus) ลักษณะการเข้าทำลายโดยเจาะเข้าไปในลำต้น และส่วนยอด เช่น บริเวณคอมะพร้าว การเข้าทำลายในระยะเริ่มแรกเกษตรกรอาจไม่ทราบ เพราะหนอนเจาะเข้าไปกัดกินและเจริญเติบโตอยู่ภายในต้นมะพร้าว กว่าจะทราบมะพร้าวก็ถูกทำลายอย่างรุนแรง เช่น ยอดเน่า หรือลำต้นถูกกัดกินจนเป็นโพรงไม่อาจป้องกันหรือรักษาได้ทันการณ์ มะพร้าวที่ถูกด้วงงวงมะพร้าวทำลายส่วนใหญ่จะตาย ด้วงงวงมักทำลายตามรอยทำลายของด้วงแรดมะพร้าว โดยวางไข่บริเวณบาดแผลตามลำต้นหรือบริเวณที่ด้วงแรดมะพร้าวเจาะไว้ หรือบริเวณรอยแตกของเปลือก ด้วงงวงเองก็สามารถเจาะส่วนที่อ่อนของมะพร้าวเพื่อวางไข่ได้ หนอนที่ฟักออกจากไข่จะกัดกินชอนไชไปในต้นมะพร้าว ทำให้เกิดแผลเน่าภายใน ต้นมะพร้าวที่ถูกทำลายจะแสดงอาการเฉาหรือยอดหักพับ เพราะบริเวณที่หนอนทำลายจะเป็นโพรง มีรูและแผลเน่าต่อเนื่องไปในบริเวณใกล้เคียง หนอนจะกัดกินไปจนกระทั่งต้นเป็นโพรงใหญ่ไม่สามารถส่งน้ำและอาหารไปถึงยอดได้ และทำให้ต้นมะพร้าวตายในที่สุด (ภาพที่ 22)</p>
            <img src="assets/img/pic22.jpg" class="card-img-bottom" alt="...">
            <p class="card-text text-center">ภาพที่ 22 ลักษณะการเข้าทำลายของด้วงงวงมะพร้าว</p>
            <h5 class="card-title">สัตว์ฟันแทะศัตรูมะพร้าวน้ำหอม</h5>
            <p class="card-text">1. กระรอก (Variable squirrel) เกือบทุกชนิดเป็นศัตรูสำคัญของพืชมะพร้าว กระรอกชอบกัดทำลายตั้งแต่ผลอ่อนจนถึงผลแก่บริเวณกลางผล และก้นผลมากกว่าบริเวณขั้วผล จะกัดเจาะเป็นรูจนทะลุเข้าไปกินเนื้อมะพร้าว ขนาดรูจะใหญ่กว่าหนูกัดทำลายและจะกัดกินซ้ำจนเนื้อหมด กระรอกจะออกหากินตั้งแต่เช้ามืดจนถึงเวลาเย็น และมักระบาดในช่วงฤดูแล้ง และช่วงใกล้เก็บเกี่ยวผลมะพร้าว (ภาพที่ 23)</p>
            <p class="card-text text-center">ภาพที่ 23 ลักษณะการเข้าทำลายของกระรอก</p>
            <img src="assets/img/pic23.jpg" class="card-img-bottom" alt="...">
            <p class="card-text">2. หนูท้องขาวบ้าน หนูท้องขาวสวน หรือหนูหลังคา (Roof rat) หนูชอบกัดทำลายตั้งแต่ผลอ่อนจนกึงผลแก่ โดยจะกัดกินผลมะพร้าวบริเวณขั้วผลทะลุเป็นรูกลมเข้าไปกินเนื้อมะพร้าว หนูจะออกหากินในช่วงเวลากลางคืนเป็นส่วนใหญ่ มีบางครั้งอาจพบเห็นในช่วงเวลากลางวัน (ภาพที่ 24)</p>
            <img src="assets/img/pic24.jpg" class="card-img-bottom" alt="...">
            <p class="card-text text-center">ภาพที่ 24 ลักษณะการเข้าทำลายของหนูทองขาวบ้าน</p>
            <h5 class="card-title">การเก็บเกี่ยวผลผลิตมะพร้าวน้ำหอม</h5>
            <p class="card-text">การเก็บเกี่ยวมะพร้าวน้ำหอม ในพื้นที่ลุ่ม เกษตรกรจะใช้วิธีการตัดทะลายมะพร้าวที่มีอายุเหมาะสมสำหรับการบริโภค ลงในท้องร่องที่มีน้ำขังและใช้เชือกผูกทะลายเพื่อนำผลผลิตขึ้นบนฝั่ง หรือการใช้เรือขนย้ายผลผลิต ก่อนนำผลผลิตมายังแหล่งรวบรวมและเคลื่อนย้ายผลผลิตใส่รถบรรทุก เพื่อจำหน่ายหรือเข้าโรงงานแปรรูปต่อไป ส่วนใหญ่เกษตรกรขายผลผลิตให้กับพ่อค้าในท้องถิ่นหรือพ่อค้าต่างถิ่นและโรงงานแปรรูป (ภาพที่ 25)</p>
            <img src="assets/img/pic25.jpg" class="card-img-bottom" alt="...">
            <p class="card-text text-center">ภาพที่ 25 ลักษณะการเก็บเกี่ยวมะพร้าวน้ำหอม</p>
            <h5 class="card-title">การสร้างแปลงแม่พันธุ์พ่อพันธุ์เพื่อผลิตพันธุ์ต้นกล้า มะพร้าวน้ำหอมพันธุ์ดี</h5>
            <p class="card-text">ขั้นตอนที่ 1 การคัดเลือกต้นพ่อแม่พันธุ์มะพร้าวน้ำหอม</p>
            <p class="card-text">พิจารณาคัดเลือกลักษณะทางกายภาพ ได้แก่</p>
            <p class="card-text">1.1 ผลผลิต</p>
            <p class="card-text">1.1.1 ให้ปริมาณจั่นมาก ควรมีจั่นทุกทางใบ และมีผลดกสม่ำเสมอทุกจั่น โดยจำนวนผลผลิตไม่ต่ำกว่า 120 ผล/ต้น/ปี (ภาพที่ 26 )</p>
            <p class="card-text">1.1.2 ผลมีขนาดสม่ำเสมอทั้งทะลาย และมีลักษณะตรงตามพันธุ์ (ภาพที่ 26 )</p>
            <img src="assets/img/pic26.jpg" class="card-img-bottom" alt="...">   
            <p class="card-text text-center">ภาพที่ 26 การติดผลผลิตของต้นแม่พันธุ์มะพร้าวน้ำหอม ที่สมบูรณ์</p>
            <p class="card-text">1.2 การเจริญเติบโต (ภาพที่ 27 )</p>
            <p class="card-text">1.2.1 อายุต้นพ่อแม่พันธุ์ไม่ต่ำกว่า 10 ปี เนื่องจากเป็นช่วงที่มะพร้าวให้ผลผลิตสูงสุดและคงที่ จนกระทั่งอายุ 30 ปีผลผลิตจะเริ่มลดลง (ทั้งนี้ขึ้นอยู่กับการดูแลรักษา)</p>
            <p class="card-text">1.2.2 อายุเริ่มตกผล อายุเก็บเกี่ยวผลผลิตต้องมีอายุไม่มากกว่า 3.5 ปี บ่งบอกได้ว่ามะพร้าวจะให้ผลผลิตเร็ว</p>
            <p class="card-text">1.2.2 ปล้องถี่ (รอยทางใบที่หลุดร่วง) ลำต้นเจริญเติบโตช้าในด้านความสูงจึงเป็นประโยชน์ต่อการเก็บเกี่ยวผลผลิต</p>
            <p class="card-text">1.2.3 ลำต้นใหญ่ แข็งแรง ตั้งตรงสม่ำเสมอ และไม่คดงอ</p>
            <p class="card-text">1.2.4 ทางใบสั้น ก้านทางใหญ่แข็งแรงไม่หักหรือฉีกขาด สามารถรับน้ำหนักทะลายมะพร้าวได้ดี</p>
            <p class="card-text">1.2.5 ทรงพุ่มกลม ทางใบแผ่กระจายรอบลำต้น ทางใบไม่ควรชี้ขึ้นหรือห้อยลงจนดูเหมือนทางใบหุบลง ทางใบต้องไม่ทำมุมแหลมกับยอด เมื่อมองจากภายนอกทรงพุ่มควรดูคล้ายครึ่งวงกลมหรือวงกลม</p>
            <p class="card-text">1.2.6 ใบ มีสีเขียวเข้มเป็นมัน ปราศจากการเข้าทำลายของศัตรูมะพร้าว</p>
            <img src="assets/img/pic27.jpg" class="card-img-bottom" alt="...">   
            <p class="card-text text-center">ภาพที่ 27 ลักษณะต้นมะพร้าวน้ำหอมที่แข็งแรง สมบูรณ์</p>
            <p class="card-text">1.3 1.3 ความหอม พิจารณาจากการดมน้ำ เนื้อมะพร้าว ปลายรากมะพร้าว จากผู้ที่มีความชำนาญ และการตรวจยีนยันโดยวิเคราะห์ยีนความหอมด้วยเครื่องหมายโมเลกุล (ภาพที่ 28 )</p>
            <img src="assets/img/pic28.jpg" class="card-img-bottom" alt="...">   
            <p class="card-text text-center">ภาพที่ 28 การทดสอบความหอม</p>
            <p class="card-text text-center">A = น้ำมะพร้าว B = เนื้อมะพร้าว C = ปลายรากอ่อนมะพร้าว</p>
            <p class="card-text">ขั้นตอนที่ 2 การดูแลรักษาแปลงพ่อแม่พันธุ์มะพร้าวน้ำหอม ได้แก่</p>
            <p class="card-text">2.1 การจัดการให้น้ำในช่วงฤดูแล้ง ให้น้ำโดย………………ปริมาณการให้น้ำไม่ต่ำกว่า……………600 - 800 ลิตร/ต้น/สัปดาห์</p>
            <p class="card-text">2.2 การใส่ปุ๋ย ก่อนใส่ปุ๋ยถางหญ้าบริเวณรอบโคนต้น แล้วโรยปุ๋ยรอบทรงพุ่มห่างจากโคนต้นประมาณ 1.50 เมตร การใส่ปุ๋ยเคมีใช้แม่ปุ๋ยสูตร 21-0-0-0-3-0 และ 0-0-60 ใน ปริมาณ………………กิโลกรัม/ต้น/ปี แบ่งใส่ 3 ครั้ง ครั้งที่1 ช่วงเดือน พฤษภาคม-มิถุนายน ครั้งที่ 2 ช่วงเดือน กันยายน-ตุลาคม และครั้งที่ 3 ช่วงเดือน ธันวาคม-มกราคม สลับกับการใส่ปุ๋ยอินทรีย์ (มูลวัว) ปริมาณ 50 กิโลกรัม/ต้น/ปี แบ่งใส่ 2 ครั้ง ครั้งที่ 1 เดือน กรกฎาคม และครั้งที่ 2 เดือน พฤศจิกายน</p>
            <p class="card-text">2.3 การใส่โดโลไมท์ ในกรณีที่ระดับความเป็นกรด-ด่าง (pH) ของดินไม่เหมาะสม แนะนำให้ใส่โดโลไมท์ ปริมาณ 4 กิโลกรัม/ต้น/ปี ใส่ 1 ครั้ง ช่วงเดือน กุมภาพันธ์-มีนาคม ก่อนใส่ถางหญ้าบริเวณรอบโคนต้น แล้วหว่านโดโลไมท์รอบทรงพุ่มห่างจากโคนต้นประมาณ 1.50 เมตร โดยจะใส่ก่อนปุ๋ยเคมี และปุ๋ยอินทรีย์ประมาณ 1 เดือน ทั้งนี้การใส่โดโลไมท์ขึ้นอยู่กับค่าวิเคราะห์ดิน และปรับค่าความเป็นกรด-ด่าง ของดิน 5.5-6.5 สำหรับดินที่เหมาะสมต่อการปลูกมะพร้าว</p>
            <p class="card-text">2.4 การป้องกันกำจัดศัตรูมะพร้าวที่สำคัญ หากพบการเข้าทำลายของศัตรูมะพร้าว โดยการใช้สารเคมี ชีววิธีและ/หรือการเขตกรรม ตามความเหมาะสม</p>
            <p class="card-text">ขั้นตอนที่ 3 การผลิตพันธุ์ (การผลิตต้นกล้า) ได้แก่</p>
            <p class="card-text">การเก็บเกี่ยว เพื่อขยายพันธุ์จะต้องเก็บผลที่แก่จัดเท่านั้น เมื่ออายุประมาณ 11 เดือน สังเกตสีของเปลือกจะเปลี่ยนเป็นสีน้ำตาล หรือสีน้ำตาลอมเขียว โดยในฤดูฝนผลของมะพร้าวที่แก่จัดสีของเปลือกจะเปลี่ยนเป็นสีน้ำตาลเพียงเล็กน้อย ส่วนในฤดูแล้งที่มีแสงแดดจัดสีของเปลือกจะเปลี่ยนสีเร็วกว่าปกติ การเก็บผลมาเพาะจึงต้องเก็บผลที่มีสีน้ำตาลแก่ (ภาพที่ 29)</p>
            <img src="assets/img/pic29.jpg" class="card-img-bottom" alt="..."> 
            <p class="card-text text-center">ภาพที่ 29 ผลมะพร้าวที่เหมาะในการเก็บเกี่ยว</p>
            <h5 class="card-title">การเตรียมผลมะพร้าวก่อนเพาะ</h5>
            <p class="card-text">ผลมะพร้าวน้ำหอมก่อนนำลงเพาะในแปลงเพาะชำ เพื่อจะได้ต้นพันธุ์ที่สมบูรณ์ แข็งแรงโดยการปาดเปลือกใกล้หัวจุกมะพร้าวขนาดเท่าฝ่ามือ ช่วยให้ต้นกล้างอกได้ง่ายและรวดเร็วขึ้น และได้ต้นพันธุ์ที่สมบูรณ์แข็งแรงเหมาะสำหรับนำไปปลูก (ภาพที่ 30 )</p>
            <img src="assets/img/pic30.jpg" class="card-img-bottom" alt="..."> 
            <p class="card-text text-center">ภาพที่ 30 การปาดเปลือกผลพันธุ์มะพร้าวน้ำหอม</p>
            <h5 class="card-title">การเพาะต้นกล้า</h5>
            <p class="card-text">การเตรียมแปลงเพาะ ที่เหมาะสมสำหรับผลมะพร้าวงอกได้ดี แปลงเพาะควรอยู่กลางแจ้ง และเพื่อความสะดวกในการรดน้ำ แปลงเพาะควรตั้งอยู่ใกล้บ่อน้ำ หรือแหล่งน้ำที่ซึ่งระบายน้ำได้ดี ไม่มีน้ำขัง เนื้อที่สำหรับทำแปลงเพาะ 1 ไร่ จะเพาะมะพร้าวได้ประมาณ 10,000 ผล ก่อนเพาะพันธุ์ผลมะพร้าวน้ำหอมควรจะไถหรือขุดดินให้ทั่วทั้งแปลง เพื่อให้หญ้าหรือวัชพืชตายให้หมด แล้วจึงพรวนดินให้ดินแตกอีกครั้ง หนึ่ง ขนาดของแปลงขึ้นอยู่กับขนาดของพื้นที่ เมื่อเตรียมแปลงแล้วเอาผลมะพร้าวฝังลงในแปลงวางเรียงผลให้เกือบชิดกัน เอาผลด้านที่ปาดเปลือกไว้วางขึ้นข้างบนหันไปทางทิศเดียวกันวางเป็นแถว ด้านกว้างแถวละ 10 ผล และด้านยาววางต่อๆกันให้สะดวกกับการเข้าปฏิบัติงาน (ภาพที่ 31)</p>
            <p class="card-text">การเพาะผลพันธุ์ เมื่อเพาะผลพันธุ์ได้ประมาณ 2–3 สัปดาห์ จะเริ่มงอกเป็นต้นกล้า การใช้วัสดุเพาะมะพร้าวโดยทั่วไปที่นิยมใช้ ได้แก่ ขุยมะพร้าว ดิน และ/หรือทราย ซึ่งเป็นวัสดุเพาะที่หาง่าย ประกอบกับพรางแสงด้วยซาแรน 70% จะช่วยส่งเสริมการงอกของต้นกล้าได้ดียิ่งขึ้นถึง 70-80% (ภาพที่ 31)</p>
            <p class="card-text text-center">ภาพที่ 31 การเตรียมแปลงเพาะ และการเพาะผลพันธุ์มะพร้าวน้ำหอม</p>
            <img src="assets/img/pic31.jpg" class="card-img-bottom" alt="..."> 
            <p class="card-text">การดูแลแปลงเพาะ ถ้าฝนไม่ตก ต้องรดน้ำให้ชุ่มทุกวัน วิธีการจะดูว่ารดน้ำชุ่มพอหรือยังหลังจากรดน้ำแล้วให้เอามือกดที่เปลือกมะพร้าวตรงรอยปาดดู ถ้ามีน้ำเอ่อขึ้นมาก็แสดงว่ารดน้ำให้เพียงพอแล้ว ปริมาณน้ำที่ใช้ครั้งหนึ่งๆประมาณ 4-5 ลิตรต่อพื้นที่ 1 ตารางเมตร และสังเกตหากมีแมลงรบกวนหรือเข้าทำลายให้พ่นสารเคมีป้องกันกำจัดแมลงตามความเหมาะสม (ภาพที่ 32)</p>
            <img src="assets/img/pic32.jpg" class="card-img-bottom" alt="..."> 
            <p class="card-text text-center">ภาพที่ 32 การดูแลแปลงเพาะมะพร้าวน้ำหอม</p>
            <p class="card-text">การคัดเลือกต้นกล้ามะพร้าวน้ำหอมเพื่อไปปลูก</p>
            <p class="card-text">อายุต้นกล้า ไม่ต่ำกว่า 5 เดือน หากคัดเลือกไปปลูกก่อน 5 เดือน จะพบต้นกล้าที่มีความผิดปกติ และไม่สมบูรณ์ถึง 15 % โดยลักษณะต้นกล้าที่มีลักษณะปกติ และผิดปกติ ดังนี้</p>
            <p class="card-text">1. ลักษณะต้นกล้าที่ปกติ (ภาพที่ 33) ได้แก่</p>
            <p class="card-text">- ต้นกล้าสมบูรณ์ ต้นตรง ไม่คดงอ</p>
            <p class="card-text">- รอบโคนต้น ไม่น้อยกว่า 8 เซนติเมตร โคนใหญ่ไม่เรียวเล็ก บ่งบอกถึงความสมบูรณ์ของต้นกล้า</p>
            <p class="card-text">ใบกว้าง เส้นใบเห็นเด่นชัด สีใบ และสีก้านใบมีสีเขียวเข้ม ถ้าเป็นสีอื่นแสดงว่า ไม่ตรงตามสายพันธุ์</p>
            <p class="card-text">จำนวนใบจริง ไม่ต่ำกว่า 5 ใบ บ่งบอกถึงความสมบูรณ์ของต้นกล้า เมื่อนำไปปลูกจะมีใบไม่ต่ำกว่า 9 ใบ เมื่ออายุครบ 1 ปีหลังปลูก</p>
            <p class="card-text">ความสูง ไม่ต่ำกว่า 40 เซนติเมตร วัดจากโคนต้นกล้าถึงปลายใบ</p>
            <img src="assets/img/pic33.jpg" class="card-img-bottom" alt="..."> 
            <p class="card-text text-center">ภาพที่ 33 ต้นกล้ามะพร้าวน้ำหอมที่ปกติ</p>
            <p class="card-text">2. ลักษณะต้นกล้าที่ผิดปกติ ได้แก่ แคระแกร็น ยอดเป็นกระจุก และงอกช้ามากกว่า 24 สัปดาห์ (ภาพที่ 34)</p>
            <img src="assets/img/pic34.jpg" class="card-img-bottom" alt="..."> 
            <p class="card-text text-center">ภาพที่ 34 ต้นกล้ามะพร้าวน้ำหอมที่ผิดปกติต้องคัดทิ้ง</p>
         </div>
      </div>
   </div>
</main>